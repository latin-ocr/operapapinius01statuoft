lOO P. PAPINII STATII

Uisibus auratique putes laquearia caeli.

Hic cum Romuleos proceres trabeataque Caesar
Agmina mille simul iussit discumbere mensis,
Ipsa sinus accincta Ceres Bacchusque laborant ¹ ,
Sufficere. aetherii felix sic orbita fluxit 35
Triptolemi3 sic uitifero sub palmite nudos
Umbrauit colles et sobria rura Lyaeus,

Sed mihi non epulas Indisque innixa columnis
Robora Maurorum famulasque ex ordine turmaS, ,
Ipsum, ipsum cupido tantum spectare uacauit 4ο ‘
Tranquillum uultus et maiestate serena

Mulcentem radios summittentemque modeste

Fortunae uexilla suae3 tamen ore nitebat

Dissimulatus honos. talem quoque barbarus hostis
Posset et ignotae conspectum agnoscere gentes. 45
Non aliter gelida Rhodopes in ualle recumbit

Dimissis Gradiuus equis3 sic lubrica ponit

Membra Therapnaea resolutus gymnade Pollux,

Sic iacet ad Gangen Indis ululantibus Euhan,

Sic grauis Alcides post horrida iussa reuersus 50
Gaudebat strato latus adclinare leoni.

Parua loquor necdum aequo tuos, Germanice uultus:
Talis, ubi Oceani finem mensasque reuisit

Aethiopum sacros diffusus nectare uultus

Dux superum, secreta iubet dare carmina Musas ⁷55
Et Pallenaeos Phoebum laudare triumphos

Di tibi (namque animas saepe exaudire minores
Dicuntur) patriae bis terque exire senectae

Annuerint fines! rata numina miseris astriS,

Templaque des habitesque domos! saepe annua pandas 60
Limina, saepe nouo Ianum lictore saluteS,

 

34 laborat A c, corr. a ΙΙ 35 Actaei Heinsius ΙΙ 38 Indisue et
39 famulasue Markl. Η 41 uultu sed A c, corr. Politianus ΙΙ 50
ἒιέἰῗα ἓοιιθτοειθ Markl. Η 54 sacros S': sacro c· a ΙΙ 61 Lumina c a,


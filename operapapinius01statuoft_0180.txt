154 P. PAPINII STATII

V.
EPICEDION m PUERUM suun.

Me miserum! neque enim uerbis sollemnibus ulla
Incipiam nunc Castaliae uocalibus undis

Inuisus Phoeboque grauis. quae uestra, sororeS‚

Orgia, Pieriae, quas incestauimus aras?

Dicite, post poenam liceat commissa fateri. 5
Numquid inaccesso posui uestigia luco?

Num uetito de fonte bibi? quae culpa, quis error,
Quem luimus, tantus? morientibus ecce lacertis
Uiscera nostra tenens animamque auellitur infans,

Non de stirpe patrum nec qui mea nomina ferret 10
Oraque, non fueram genitor, sed cernite fletus
Liuentesque genas et credite planctibus: orbus,

Orbus ego. huc patres et aperto pectore matres
Conueniant3 crinem capulis et cinnama ferto,

Si qua sub uberibus plenis ad funera natos 15
Ipsa gradu labente tulit madidumque cecidit

Pectus et ardentes restinxit lacte fauillas3

Quisquis adhuc tenerae signatum flore iuuentae
Immersit cineri iuuenem primaque iacentis

Serpere crudelis uidit lanugine flammas, 20
Adsit et alterno mecum clamore fatiscat:

Uincetur lacrimis, et tc, Natura, pudebit.

Tanta mihi feritaS, tanta est insania luctus,

 

V. 1 ulla] ultra Bao thius ullis Pcyrar. ΙΙ 2 nunc Scriuerius:
nec c a. ΙΙ 8 tantus Politianus: tantis 0 a Ι lacertis ς a: lacescit A*
laccstis uel latescis‚ sim. 0119 animaque c a, corr. ed. Parm. ΙΙ 10
patrum scripsi.- quidem c a ΙΙ 12 orbus scripsi: orbi c a orbum
Heinsius planctibus, orbi: Markl. ΙΙ 14 crinem capulis et cinnama
scripsi: cineremque oculis et crimina A G crinemque rogis et gra·
mina Heinsius crinesque rogis et munera Markl. 1 ferto Politia-
nus: ferte c a ΙΙ 17 restrinxit 1. papillas c a, corr. ς ΙΙ 20 flammas
Dom: malas c a


120 P. PAPINII STATII

VIII.
GRATULATIO AD IULIUM MENEGRATEM.

Pande fores superum uittataque templa Sabaeis
Nubibus et pecudum fibris spirantibus inple,
Parthenope3 clari genus ecce Menecratis auget

Tertia iam soboles procerum tibi nobile uulgus
Crescit et insani solatur damna Ueseui. 5
Nec solum festas erecta Neapolis aras

Ambiat: et socii portus dilectaque miti

Terra Dicarcheo nec non plaga cara madenti

Surrentina deo sertis altaria cingat,

Materni qua litus aui, quem turba nepotum 10
Circuit et similes contendit reddere uultus

Gaudeat et Libyca praesignis auunculus hasta,

Quaeque sibi genitos putat attollitque benigno

Polla sinu, macte, o iuuenis, qui tanta merenti

Lumina das patriae. dulci tremit ecce tumultu 15
Tot dominis clamata domus. procul atra recedat
Inuidia atque alio liuentia pectora flectat:

His senium longaeque decus uirtutis et alba

Atropos et patrius lauros promisit Apollo,

Ergo quod Ausoniae pater augustissimus urbis 20
Ius tibi tergeminae dederat laetabile proliS,

Omen erat. uenit totiens Lucina piumque

Intrauit repetita larem. sic fertilis, om,

Stet domus et donis numquam nudata sacratis.

 

VIII. Titulum ex A c dedi ΙΙ 6 erecta scripsi.- secreta A c lae-
tata Markl. ΙΙ 7 miti c a: mitis Dom. ΙΙ ’8 dicarchei c a, correxi.
Dicarcheae Markl. ΙΙ 11 simili -— uultu Heinsius ΙΙ 15 dulci — tu-
multu A: dulcis — tumultus c Ι fremit Heinsius: strepit ipse olim
conieci ΙΙ 17 1111111113 flectat Markl. ΙΙ 19 lauros ς a: lauro c Ι pro-
mittit M arkl. ΙΙ 24 nudata idem· mutata c a


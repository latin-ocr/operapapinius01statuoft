68 Ρ. PAPINII STATII

An Getica uenere lyra‘? stupet ipse labores

Annus, et angusto bis seni limite menses

Longaeuum mirantur opus, deus adfuit arces

Erexitque suas atque obluctantia saxa ρο
Summouit nitens et magno pectore montem

Reppulit: immitem credas iussisse nouercam.

Ergo age, seu patrios liber iam legibus Argos

Incolis et mersum tumulis Eurysthea calcaS,

Siue tui solium Iouis et uirtute parata 25
Astra teneS, haustumque tibi succincta beati

Nectaris excluso melior Phryge porrigit* Hebe:

Huc ades et genium templis nascentibus infer.

Non te Lerna nocens nec pauperis arua Molorchi

Nec formidatus Nemees ager antraque poscunt 30
Thracia nec Pharii polluta altaria regis3

Sed felix simplexque domus fraudumque malarum
Inscia et hospitibus superis dignissima sedes,

Pone truces arcus agmenque immite pharetrae

Et regum multo perfusum sanguine robur, 35
Instratumque humeris dimitte gerentibus hostem.

Hic tibi Sidonio celsum puluinar acantho

Texitur et signis crescit torus asper eburnis

Pacatus mitisque ueni nec turbidus ira

Nec famulare timens, sed quem te Maenalis Auge 40
Confectum thyasis et multo fratre madentem

Detinuit qualemque uagae post crimina noctis

Thestius obstupuit, totiens socer. hic tibifesta
Gymnas, et insontes iuuenum sine caestibus irae
Annua ueloci peragunt certamina lustro. 45
Hic templis inscriptus auo gaudente sacerdos

18 angusti bisseno A c, corr. a. Η 19 adfuit Mewrsius: attulit
G a ΙΙ 30 Nemees ς a: uenies c Ι antraueMarkl. ΙΙ 36 Lustratumque
G a, corr. ς 11 37 acantho A: achanto c ΙΙ 43 Thestius Markl.: Thespius
c a. u 44 cestibus A c: testibus ς caedibus Markl.; an uestibus? cf.
146, 152. ΙΙ 46 adscriptus Markl.


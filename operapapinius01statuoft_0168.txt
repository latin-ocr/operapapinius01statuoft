142 P. PAPINII STATII

Dedidici. fugere meos Parnasia crines

Uellera, funestamque hederis irrepere taxum

Extimui tepidamque (nefasl) arescere laurum

Ecce ego, magnanimum qui facta attollere regum 10
Ibam altum spirans Martemque aequare canendo,

Quis sterili mea corda situ, quis Apolline maesto
Frigida damnatae praeduxit nubila menti?

Stant circum attonitae uatem et nil dulce sonantes

Nec digitis nec uoce deae. dux ipsa silenti 15
Fulta caput cithara, qualis post Orphea raptum
Adstitit, Hebre, tibi, cernens iam surda ferarum
Agmina et inmotos sublato carmine lucos.

At tu seu membris emissus in ardua tendens
Fulgentisque plagas rerumque elementa recenseS‚ 20
Quis deus, unde ignes, quae ducat semita solem,

Quae minuat Phoeben quaeque integrare latentem
Causa queat, doctique modos extendis Arati,

Seu tu Lethaei secreto in gramine campi K
Concilia heroum iuxta manesque beatOS, 25
Maeonium Ascraeumque senem, non segnior umbra
Accolis alternumque sonas et carmina misces:

Da uocem magnam, pater, ingeniumque dolori.

Nam me ter relegens caelum terque ora retexens

Luna uidet residem nullaque Heliconide tristes 30
Solantem curaS, tuus ut mihi uultibus ignis

Irrubuit cineremque oculis humentibus hausi.

Uilis honos studiis. uix haec in munera tollo

 

7 meos uel meus c: mei ς a ΙΙ 9 Sustinui Markl. Ι trepidamque
c a, correxi ΙΙ 10 Ecce scripsi: Certe c a Ille Markl. ΙΙ 12 maesto
scripsi: merso c a uerso Heinsius ΙΙ 13 praeduxit ς a: produxit
c Ι menti A: mentis uel menis c ΙΙ 14 sonantem c a, corr. Dom.
Η 17 tarda Markl. ΙΙ 19 tendis Markl. ΙΙ 23 doctique a: notique A
c Ι expendis Barthius ΙΙ 28 magnam G a: magno Auantius Ι puto
dolenti ΙΙ 29 caelum Heinsius: caelo G a ΙΙ 32 hausit c a, corr. Dom.
Η 33 tollo Schraderus: soluo c a

